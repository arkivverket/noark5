Ordforklaringer
===============

Listen er begrenset til begreper som er benyttet i standarden.

.. list-table::
   :widths: 2 7
   :header-rows: 1

 * - **Begrep**
   - **Forklaring**
 * - AIP
   - Archival Information Package, som definert i OAIS
 * - Algoritme
   - Oppskrift for utføring av en oppgave, for eksempel et program i
     en datamaskin som beskriver steg for steg hva datamaskinen skal
     gjøre.
 * - Anvendelig
   - En anvendelig *registrering* kan gjenfinnes, hentes frem
     presenteres og tolkes. I ettertid bør den kunne presenteres
     direkte i forbindelse med forretningsaktiviteten eller
     transaksjonen som gav opphav til den. *Registreringens*
     kontekstuelle forbindelser bør omfatte den informasjonen som er
     nødvendig for å forstå transaksjonene der den ble opprettet og
     brukt. Det bør være mulig å identifisere *registreringen*
     innenfor en kontekst av videre forretningsaktiviteter og
     funksjoner. Koplinger mellom *registreringer* som dokumenterer en
     serie av aktiviteter, bør vedlikeholdes.
 * - Arkivdel
   - En vilkårlig definert del av et arkiv (1), hvor alt materiale er
     ordnet etter ett og samme klassifikasjonssystem som primær
     klasse. Vil ofte være definert identisk med det som kalles en
     arkivserie, men behøver ikke være det.
 * - Arkivdokument
   - Dokument som mottas eller produseres som ledd i den virksomhet et
     organ utøver, og som ikke er gjenstand for arkivbegrensning.
 * - Arkivenhet
   - Det enkelte nivået i arkivstrukturen.
 * - Arkivformat
   - Standardisert format for elektronisk arkivering og
     langtidslagring av dokumenter.
 * - Arkivperiode
   - Tidsperiode for inndeling av arkiv (1) i forbindelse med blant
     annet bortsetting.
 * - Arkivskaper
   - En organisatorisk enhet eller en person som danner arkiv som ledd
     i sin virksomhet. En arkivskaper kan være et offentlig organ, en
     bedrift, en organisasjon, en institusjon, en stiftelse etc. eller
     en del av en slik enhet. Et offentlig organ kan være én
     arkivskaper og dermed ha ett arkiv (sentralarkiv), eller det kan
     ha flere arkivskapere (avdelinger, etater etc.)  som skaper hver
     sitt arkiv (underarkiver).
 * - Arkivstruktur
   - Den logiske, hierarkiske ordningen av et arkiv.
 * - Arkivsystem
   - Elektronisk system som brukes til å registrere, administrere,
     oppbevare og gjenfinne arkivdokumenter (både fysiske og
     elektroniske).
 * - Arkivuttrekk
   - Det datainnhold som skal hentes ut av et system og inngå som
     arkivversjonens hoveddel.
 * - Arkivversjon
   - Den samlede leveransen av data og medfølgende dokumentasjon som
     skal mottas av arkivdepotet ved avlevering eller deponering.
 * - Autentiserende metadata
   - Metadata som har til formål å understøtte dokumentets ekthet og
     troverdighet, bl.a. ved å gi mottaker opplysninger som kan
     nyttiggjøres ved kontroll av dokumentets innhold og avsender.
 * - Autentisering
     (begrepets betydning innen tilgangsstyring)
   - En funksjon som kontrollerer om de opplysninger en person
     presenterer seg med for IT-systemet (brukernavn, passord,
     magnetstripekort, fingeravtrykk eller lignende, avhengig av den
     enkelte løsningens behov for sikker autentisering) gir
     tilstrekkelig sikkerhet for at personen er den han gir seg ut for
     å være.
 * - Autentisitet
   - En autentisk *registrering* kan bevises at
     
     - den er hva den hevder å være,
     - den er produsert eller sendt av den personen som hevder å ha
       produsert eller sendt den, og
     - den er produsert eller sendt på det påståtte tidspunktet
     
     For å sikre autentisitet bør virksomheter iverksette og
     dokumentere policy og prosedyrer som styrer produksjon, mottak,
     overføring, vedlikehold og avhending av *registreringer*. Dette
     sikrer at de som produserer *registreringer* er autoriserte og
     identifiserbare, og at *registreringen* beskyttes mot uautorisert
     tilføyelse, sletting, endring, bruk og hemmelighold
 * - Avlevering
   - Fysisk overføring av arkivmateriale til arkivdepot. Ved
     avlevering fra statlig organer til Arkivverket overføres
     råderetten over arkivet til Riksarkivaren.
 * - Avleveringspakke
   - Synonymt med Arkivversjon. Defineres i OAIS under betegnelesen
     Submission Information Package.
 * - Autorisasjon
   - Autorisasjon er regelverk (som fortrinnsvis håndheves elektronisk
     i IT-systemet) om hvilke opplysninger en *autentisert* person får
     tilgang til, og om hvilke handlinger han skal kunne utføre.
 * - Avsender
   - Den som sender et brev, en pakke, en e-post, en elektronisk
     melding, en SMS eller lignende.
 * - Avskrivning
   - Registrering av opplysninger i journalen om når og hvordan
     behandlingen av et inngående dokument har blitt avsluttet.
 * - Bevaring
   - Å ta vare på arkivmateriale over tid. I arkivforskriften betyr
     bevaring at materialet oppbevares for fremtiden og avleveres til
     arkivdepot.
 * - Bortsetting
   - At arkivmateriale etter en tid (vanligvis etter et bestemt antall
     år) tas ut av aktivt arkiv og settes bort på et dertil egnet
     sted, jf. arkivperiode.
 * - Bortsettingsarkiv
   - Materiale som er satt bort etter de prinsipper som er beskrevet
     under bortsetting. Andre fase i arkivmaterialets livssyklus.
 * - Deponering
   - Fysisk overføring av arkivmateriale uten overføring av råderetten.
 * - DIP
   - Utleveringspakke. Refererer til OAIS: Dissemination Information
     Package.
 * - Dokument
   - Logisk avgrenset informasjonsmengde som er lagret på et medium
     for senere lesing, lytting, fremvisning eller overføring.
 * - Dokumentbeskrivelse
   - Et nivå i arkivstrukturen, en arkivenhet. Metadata til
     arkivdokument, som angir arkivdokumentets innhold.
 * - Dokument­fangst
   - Identifisere dokumenter for arkivering, fange dem opp, tilføre
     metadata (registrere) og fryse (arkivere), slik at både
     dokumentet og tilhørende autentiserende metadata er uforanderlig
 * - Dokumentflyt
   - Arkivdokumentenes gang fra ledd til ledd i saksbehandlingen.
 * - Dokumenthåndtering
   - Registrering, lagring, søking, presentasjon, styring og kontroll
     av dokumenter. Håndtering av alle typer dokumenter, både uferdige
     dokumenter, arbeidsdokumenter og arkivdokumenter, uavhengig av
     arkivdanning.
 * - Dokumentobjekt
   - Et nivå i arkivstrukturen, en arkivenhet. Metadata til
     dokumentfiler. Dokumentobjekt er laveste nivå i arkivstrukturen.
 * - Ekthet
   - Se autentisitet
 * - Elektronisk arkiv
   - Et arkiv som består av elektroniske dokumenter.
 * - Elektronisk dokument
   - Et dokument lagret på et elektronisk medium, i et format egnet
     for gjenfinning, prosessering og distribusjon ved hjelp av en
     datamaskin.
 * - Elektronisk signatur
   - Generell betegnelse på teknologi, metoder, regelverk og
     forvaltnings/tilsynsoppgaver som til sammen sikrer tilstrekkelig
     tillit til at elektronisk informasjon som er «signert» stammer
     fra den avsender som er angitt, og at innholdet ikke er
     manipulert.
 * - Endringslogg
   - Fortløpende registrering av endringer i metadata som det er
     viktig å ha dokumentert.
 * - Format
   - Samme dokument kan lagres i flere formater. I arkivsammenheng
     snakker vi primært om produksjonsformat og arkivformat.
 * - Funksjon
   - De overordnede ansvarsområdene til en arkivskaper. Funksjoner
     deles opp i aktiviteter.  Representerer det øverste nivået i et
     klassifikasjonssystem.
 * - Gradering
   - Påføring av kode etter sikkerhetsloven og beskyttelses­instruksen
     for å skjerme arkivdokumenter mot uautorisert innsyn.
 * - Identifikasjon
   - Tildeling av en entydig verdi som identifiserer en arkivenhet, og
     dermed også de enkelte arkivdokumenter.
 * - Integritet
   - Innebærer at *registreringen* og dens informasjonsinnhold er
     fullstendig og uendret.
     
     *Registreringen* må beskyttes mot uautorisert endring. Policy og
     rutiner for dokumentasjonsforvaltning bør angi hvilke tilføyelser
     eller kommentarer som kan gis *registreringen* etter at den
     produsert. Det bør angis under hvilke omstendigheter tilføyelser
     eller kommentarer kan godkjennes, og hvem som har tillatelse til
     å gjøre dem. Alle godkjente kommentarer, tilføyelser eller
     slettinger i *registreringen* bør være uttrykkelig dokumenterte
     og sporbare.
 * - Internt dokument
   - Dokument som er utarbeidet for et forvaltningsorgans interne
     saksforberedelse, enten av organet selv eller av et underliggende
     organ, av særlige rådgivere eller sakkyndige eller av et
     departement til bruk i et annet departement.
 * - Journal
   - Register over saksdokumenter som behandles i et organ.
 * - Journaldato
   - Se journalføringsdato
 * - Journalenhet
   - Journalenhet er navnet på den organisatoriske enheten som har
     ansvaret for organets journalføring og arkivering. Andre navn som
     brukes er journalførende enhet eller arkivtjeneste.
 * - Journalføring
   - Systematisk og fortløpende registrering av opplysninger i en
     journal. Etter arkivforskriften § 9 skal man registrere alle
     inngående og utgående saksdokumenter som er eller blir
     saksbehandlet og som har verdi som dokumentasjon. Organinterne
     dokumenter registreres i den grad man finner det hensikts­messig.
 * - Journalføringsdato
   - Journal(førings)dato angir tidspunktet for når et dokument er
     ført inn i journalen, og er et utvalgskriterium for den samlede
     kronologisk ordnete rapporten over samtlige registreringer
     innenfor perioden.
     
     Journal(førings)dato har tradisjonelt vært den dato da et
     innkommet dokument kom inn til eller ble lagt fram for organet,
     det vil si mottaksdato for et innkommet dokument. I Noark 5 er
     dette erstattet av mottaksdato.
     
     Fra Noark 5 angir journalføringsdato tidspunktet for
     arkivtjenestens kvalitetssikring av dokumentregistreringen, etter
     at det er mottatt, sendt eller ferdigstilt.
 * - Journalopplysninger
   - De opplysninger som inngår i en journal, jf. arkivforskriften
     § 10.
 * - Journalpost
   - En enkelt registrering (innførsel) i en journal,
     dvs. opplysningene om et saksdokument med eventuelle vedlegg.
 * - Kassasjon
   - Det å kassere, dvs. at arkiv­materiale som har vært gjenstand for
     saksbehandling eller har hatt verdi som dokumentasjon, blir tatt
     ut av arkivet og tilintetgjort, jf. arkivforskriften § 16.
 * - Klassifikasjonssystem
   - Et klassifikasjonssystem består av klasser som kan beskriver
     arkivskapers funksjoner og aktiviteter. Kan også beskrive emner
     eller objekter. En arkivnøkkel er et eksempel på et
     klassifikasjonssystem.
 * - Klasse
   - Bestanddelene i et klassifikasjonssystem. Inngår ofte i et
     hierarki. En arkivkode er et eksempel på identifikasjonen av en
     klasse.
 * - Konfidensialitet
   - Meningsinnholdet skal ikke kunne leses av uvedkommende.
 * - Kontekst
   - Omgivelsene arkivmaterialet inngår i, og må tolkes i lys
     av. Brukes også om sammenhengen mellom arkivdokumentene.
 * - Konvertering
   - Omforme et arkivdokuments format til et annet format, slik at
     dokumentet kan leses og bearbeides med en annen program­vare enn
     den som ble brukt til å framstille dokumentet.
 * - Kopimottaker
   - Mottaker som mottar en kopi av arkivdokumentet, og som dermed
     ikke er behandlingsansvarlig.
 * - Korrespondansepart
   - Virksomhet eller person som arkivskaper mottar eller sender
     arkivdokumenter til.
 * - Kryptering
   - Omforming av data slik at de blir uforståelige. Omformingen skjer
     ved å kombinere en krypteringsnøkkel med de originale dataene i
     henhold til en gitt algoritme. De originale dataene gjenskapes
     ved å kombinere en dekrypteringsnøkkel med de krypterte dataene.
 * - Logging
   - Logging er sekvensiell lagring av data, ofte i kronologisk
     rekkefølge.
 * - Mappe
   - Et nivå i arkivstrukturen, en arkivenhet. En eller flere
     registreringer med tilhørende arkivdokumenter som er knyttet
     sammen under en felles identitet.
 * - Medavsender
   - Avsender som ikke formelt er ansvarlig, hvis et inngående
     dokument har flere avsendere.
 * - Metadata
   - Metadata er data som tjener til å definere eller beskrive andre
     data. I arkivsammenheng vil dette for eksempel være informasjon
     om et dokuments struktur, innhold og kontekst.
 * - Møte
   - Et møte i et beslutningsorgan for å behandle saker i en
     saksliste.
 * - Møteprotokoll
   - Protokoll, (evt. referat) fra et bestemt møte i et utvalg.
     Omfatter opplysninger om tid, sted, fremmøte og liknende, samt
     protokoll/referat fra behandlingen av de saker som var oppe.
 * - Møtesak
   - En avgrenset problemstilling som et beslutningsorgan skal
     behandle i et møte.
 * - Notat
   - Internt dokument som utarbeides i et organ som ledd i en
     saksforberedelse. Se også internt dokument.
 * - OAIS
   - ISO 14721: 2002 Reference Model for an Open Archival Information
     System (OAIS). Dette er en ISO-standard for bevaring av arkiv.
 * - Offentlig journal
   - En kopi av journalen som legges ut for allmennheten, hvor
     opplysninger som er unntatt fra offentlighet er strøket ut. Se
     også skjerming.
 * - Overlappingsperiode
   - Overgangsfase mellom gammel og ny arkivperiode, oftest de to
     første årene av hver ny arkivperiode.
 * - Parameterstyre
   - Variabel som tildeles verdi ved en bestemt bruk. Brukes om faste
     valg som skal eller bør være tilgjengelig i løsningen.
 * - Periodeskille
   - Måten en periode avsluttes på. Ved skarpt skille lukkes alle
     saksmapper. Ved «mykt» periodeskille overføres uavsluttede
     saksmapper til ny periode.
 * - Periodisering
   - Sette et kontrollert tidsskille i arkivet med jevne
     mellomrom. Dette innebærer at alle saker med dokumenter som har
     vært registrert innefor et fast tidsrom (en arkivperiode) settes
     bort samtidig, og utgjør en egen enhet i bortsettingsarkivet.
 * - PREMIS
   - Data Dictionary for Preservation Metadata: Final Report of the
     PREMIS Working Group (OCLC og RLG 2005). PREMIS står for
     Preservation Metadata: Implementation Strategies. PREMIS Working
     Group beskriver en modell - en kjerne av metadata – som kan
     brukes til all digital bevaring, uavhengig av type dokumenter
     eller bevarings­strategier.
 * - Presedens
   - En (retts)avgjørelse som siden kan tjene som rettesnor i lignende
     tilfeller eller saker. En presedens kan også være en sak som er
     regeldannende for behandling av tilsvarende saker. Det er som
     oftest snakk om et forvaltningsmessig vedtak, dvs. et
     enkeltvedtak fattet i henhold til det aktuelle organets
     forvaltningsområde, som inneholder en rettsoppfatning som senere
     blir lagt til grunn i andre lignende tilfeller.
 * - Produksjonsformat
   - Format som et elektronisk dokument er produsert i, dvs. vanligvis
     det lagringsformatet som brukes av et tekstbehandlingssystem
 * - Proveniens
   - Informasjon om arkivmaterialets opphav.
 * - Pålitelig
   - En pålitelig *registrering* har et innhold som en kan stole på er
     en fullstendig og nøyaktig gjengivelse av transaksjonene,
     aktivitetene og faktaene som skal dokumenteres, og skal kunne
     danne grunnlag etterfølgende transaksjoner og
     aktiviteter. *Registreringen* bør produseres samtidig med
     transaksjonen eller hendelsen den angår, eller kort tid etter, av
     personer som har direkte kjennskap til fakta, eller ved hjelp av
     metoder som virksomheten rutinemessig bruker for å utføre
     transaksjonen.
 * - Record
   - Det engelske begrepet som tradisjonelt er brukt tilsvarende det
     norske «arkivdokument». Er senere blitt oversatt til
     «dokumentasjon», og tilsvarer en *registrering* i Noark 5.
     
     Dokument skapt eller mottatt av en person eller organisasjon som
     ledd i virksomhetsutøvelsen, og som er vedlikeholdt av den
     personen eller organisasjonen. (Moreq)
 * - Registrering
   - Et nivå i arkivstrukturen, en arkivenhet. Dokumentasjon av en
     transaksjon, også metadata til registreringen.
 * - Restanse
   - Mottatt journalpost som ikke er avskrevet. Se avskrivning.
 * - Rolle
   - Innen tilgangskontroll er roller en gruppering av likeartede
     arbeidsoppgaver, slik at *autorisasjon* kan tildeles flere
     personer med samme rolle istedenfor at autorisasjonene tildeles
     direkte til hver enkelt person
 * - Sak
   - 1. Abstrakt: Et spørsmål som er til behandling, på grunnlag av en
        henvendelse utenfra eller på initiativ fra organet selv
        (jf. forvaltnings­loven og offentleglova). Begrepet benyttes
        også om selve behandlingsforløpet.
     
     2. Konkret: En sak omfatter de saksdokumenter, registreringer,
        påskrifter etc. som oppstår og/eller inngår i
        behandlingsforløpet.
     
     3. I elektroniske journal- arkivløsninger (Noark): En sak består
        av en eller flere journalposter med tilhørende dokumenter, som er
        knyttet sammen under en felles identitet (saksnummer).
     
     Se saksmappe.
 * - Sakarkiv
   - Den delen av arkivet som inneholder saksdokumenter,
     dvs. dokumenter som er kommet inn til eller lagt fram for et
     organ, eller som organet selv har opprettet, og som gjelder
     ansvarsområdet eller virksomheten til organet.
 * - Saksansvarlig
   - Saksbehandler som er ansvarlig for behandling av saken som
     helhet. Se også Saksbehandler.
 * - Saksbehandler
   - Den person i organet som er ansvarlig for oppfølging og
     behandling av ett eller flere dokumenter i en sak. Se også
     Saksansvarlig.
 * - Saksdokument
   - Etter offentleglova er forvaltningens saksdokumenter dokumenter
     som er utferdiget av et forvaltningsorgan, og dokumenter som er
     kommet inn til eller lagt frem for et slikt organ. I
     arkivsammenheng brukes begrepet i hovedsak på samme måte, men
     litt mer avgrenset. Et saksdokument er alltid et arkivdokument,
     men ikke alle arkivdokumenter er saksdokumenter. Et saksdokument
     er opprettet når det er sendt ut av organet. Hvis dette ikke
     skjer, regnes saksdokumentet som opprettet når det er
     ferdigstilt.
 * - Saksgang
   - Behandlingsprosessen i en sak.
 * - Saksliste
   - Liste over møtesaker fra kølisten som skal behandles i et gitt
     møte.
 * - Saksmappe
   - En spesialisering av arkivenheten mappe i arkivstrukturen. Se
     sak.
 * - Saksoppfølging
   - Det å følge opp behandlingen av en sak, for eksempel kontroll av
     behandlingen i forhold til forfall, restansekontroll, mv.
 * - Sertifikat
   - Et sertifikat er opplysninger (som en uavhengig tredjepart kan gå
     god for) som en mottaker behøver for å ta stilling til om han
     skal ha tillit til avsenderen av elektronisk signert materiale
 * - SIP
   - Avleveringspakke. Submission Information Package
 * - Sjekksum
   - Verdi (hash value) som fremkommer ved å behandle en datastrøm i
     henhold til en gitt algoritme.  Sjekksummen beregnes på en slik
     måte at det er liten sannsynlighet for at to ulike datastrømmer
     resulterer i samme sjekksum, slik at to datastrømmer som har
     samme sjekksum med høy sannsynlighet er like.
 * - Skjerming
   - Bruk av nøytrale kjennetegn, utelatinger eller overstrykinger på
     den kopien eller utskriften av journalen som allmennheten kan
     kreve innsyn i.
 * - Tjenestegrensesnitt
   - Grensesnitt for utveksling av data mellom et Noark 5-system og et
     fagsystem (utvekslingsformat)
 * - Transaksjon
   - De enkelte trinnene i en aktivitet. Det er transaksjoner som
     skaper arkivdokumenter.
 * - Variant
   - En alternativ utgave av et arkivdokument, som arkiveres i tillegg
     til selve arkivdokumentet. I en variant av et arkivdokument er
     innholdet endret fra det opprinnelige arkivdokumentet. Den mest
     vanlige varianten vil være et «sladdet» dokumentet hvor
     taushetsbelagt informasjon er fjernet slik at det kan være
     offentlig tilgjengelig.
 * - Versjon
   - Utgave av et arkivdokument på et bestemt tidspunkt. Siste versjon
     vil være den endelige versjonen.
